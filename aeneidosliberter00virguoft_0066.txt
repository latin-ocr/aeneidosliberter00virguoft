56 Ρ. VERGILI MARONIS

visceribus miserorum et sanguine vescitur atr0.
vidi egomet duo de numero cum corpora nostro
prensa manu magna medio resupinus in antro
frangeret ad saxum, sanieque exspersa natarent 625
limina; vidi atro cum membra fluentia tabo
manderet, et tepidi tremerent sub dentibus artus.
haud impune quidem: nec talia passus Ulixes,
oblitusve sui est Ithacus discrimine tanto.

nam simul expletus dapibus vinoque sepultus 630
cervicem inflexam posuit iacuitque per antrum
immensus saniem eructans et frusta cruento

per somnum commixta mero, nos magna precati
numina sortitique vices una undique circum
fundimur, et telo lumen terebramus acuto ⁶35
ingens, quod torva solum sub fronte latebat,
Argolici clipei aut Phoebeae lampadis instar,

et tandem laeti sociorum ulciscimur umbras.

sed fugite, o miseri, fugite atque ab litore funem
rumpite. 640
nam qualis quantusque cavo Polyphemus in antro
lanigeras claudit pecudes atque ubera pressat,
centum alii curva haec habitant ad litora vulgo
infandi Cyclopes, et altis montibus errant.

tertia iam lunae se cornua lumine complent, 645
cum vitam in silvis inter deserta ferarum

lustra domosque traho, vastosque ab rupe Cyclopas
prospicio, sonitumque pediun vocemque tremesco.
victum infelicem, baccas lapidosaque corna,

dant rami, et vulsis pascunt radicibus herbae. 650
omnia collustrans hanc primum ad litora classem

 

